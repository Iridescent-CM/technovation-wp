<h1>Пошук ментора</h1>
<ul>
 	<li><strong><a href="#getstarted">З чого почати</a></strong></li>
 	<li><strong><a href="#findmentor">Пошук ментора</a></strong></li>
 	<li><strong><a href="#recruitmentor">Запрошення місцевого ментора</a></strong></li>
 	<li><strong><a href="#knowteam">Знайомство з командою</a></strong></li>
</ul>
<h2>Мета навчання</h2>
У цьому розділі ви дізнаєтеся, як
<ul>
 	<li style="font-weight: 400">Знайти ментора Technovation на my.technovationchallenge.org</li>
 	<li style="font-weight: 400">Запросити ментора особисто</li>
 	<li style="font-weight: 400">Почати діяльність з тімбілдингу (побудови команди)</li>
</ul>
<h3></h3>
<h3>З чого почати</h3>
Після того, як ви почали<strong><a href="http://www.technovationchallenge.org/curriculum/post-16772/" target="_blank"> створення команди</a></strong> і зареєстрували її на сайті <a href="https://my.technovationchallenge.org/" target="_blank">my.technovationchallenge.org</a>, прийшов час знайти ментора!

Ментор має<b> важливе значення</b> для успіху вашого проекту з Technovation. Ми маємо багато наставників, які з нетерпінням чекають зустрічі з вами і вашою командою, щоб нарешті почати разом працювати над проектом. Усі ментори є вчителями, батьками, професіоналами в галузі науки, техніки, технології, бізнесу чи науковцями, які можуть направляти вашу команду, щоб допомогти вам виконати онлайн навчальний план Technovation. Наші наставники мають різні сфери інтересів, роботу і досвід. Від нихви зможете отримати знання, і вони палко бажають надати можливість командам, як ваша, створити щось важливе.

Залежно від доступності менторів, що є у вашій місцевості, ви можете познайомитися з ними через Інтернет, за допомогою Skype або Google Hangouts, чи особисто, у вашій школі або в місцевому кафе.

<b>Чому так важливо знайти ментора?</b>
<ul>
 	<li>Він може допомогти вам знайти вирішення складних проблем.</li>
 	<li>Він може використати власний досвід та навички, щоб надати вашій команді підтримку і поради.</li>
 	<li>Він може поділитися з вами новими знаннями.</li>
 	<li>Він може допомогти вам зрозуміти, що є кар'єра в сфері технологій.</li>
 	<li>Він може познайомити вас з іншими ІТ професіоналами і менторами.</li>
</ul>
Коли у вас є наставник, то це надає багато переваг. Ми дуже сподіваємося, що ваша команда скористається можливістю працювати з одним із менторів в цьому навчальному році.

Не бійтеся звернутися до наставника, адже всі вони зареєструвалися в програмі спеціально, щоб допомогти вам І це чудово!
Ви можете допомогти менторам відчути себе особливими та потрібними, звернувшись до них сьогодні! Ось як...
<h3>Знайдіть ментора Technovation</h3>
Ось кілька кроків, щоб знайти найкращого наставника Technovation для вашої команди на <a href="https://my.technovationchallenge.org/" target="_blank">my.technovationchallenge.org</a>:
<ol>
 	<li style="font-weight: 400">Увійдіть до <a href="https://my.technovationchallenge.org/" target="_blank">my.technovationchallenge.org</a>. Ваш екран повинен мати наступний вигляд:
<img style="padding: 1px;border: 1px #cccccc solid" src="http://www.technovationchallenge.org/wp-content/uploads/2016/10/Slide5.jpg" alt="dashboard: team created, no mentor" width="650" /></li>
 	<li style="font-weight: 400">Натисніть на вкладку "Знайти ментора"("Find a Mentor") у верхній частині сторінки. Ви будете направлені на таку сторінку:
<img style="padding: 1px;border: 1px #cccccc solid" src="http://www.technovationchallenge.org/wp-content/uploads/2016/09/Slide5_v2.jpg" alt="dashboard: find a mentor" width="650" /></li>
 	<li style="font-weight: 400">Перегляньте список менторів у вашій місцевості.
<ol>
 	<li>Ви можете використовувати "Параметри фільтра"(“Filter Options”) у лівій частині екрану, щоб відсортувати менторів на основі того, спеціаліста в якій сфері ваша команда шукає.</li>
 	<li>Натискайте на їх імена, щоб прочитати їх профілі і дізнатися про набір їх навичок, щоб вирішити, який наставник найкраще підійде для вашої команди.</li>
 	<li style="text-indent: -1em"> →Веб-сайт автоматично розташує менторів, найближчих до вас, у верхній частині списку!</li>
 	<li style="text-indent: -1em"> →Якщо в вашому районі немає менторів, ви можете настроїти фільтри зліва на відображення менторів з інших міст, яких ви можете попросити підтримувати вашу команду віртуально.</li>
</ol>
</li>
 	<li style="font-weight: 400">Коли ви знайдетете ментора, який, на вашу думку, буде найкраще підходити для вашої команди, натисніть на його ім'я, щоб відкрити його сторінку профілю, потім натисніть зелену кнопку в нижній частині сторінки, де говориться: "Запросити[Ім'я ментора] допомагати вашій команді"(“Invite[Mentor Name] to Mentor your Team”). Ментор матиме можливість переглянути сторінку команди і прийняти або відхилити ваше запрошення.</li>
 	<li style="font-weight: 400">Якщо ментор відмовиться, не хвилюйтеся! На сайті є багато інших наставників. Скоріш за все це означає, що ментор уже приєднався до іншої команди. Ви можете повторити описані вище кроки, щоб знайти іншого наставника.
<ul>
 	<li style="text-indent: -1em"> →Переконайтеся, що ваша командна сторінка має фотографію і детальний опис вашої команди, в тому числі, кого ви шукаєте в якості наставника. Ментори також можуть проводити пошук і відправляти запити командам!</li>
</ul>
</li>
 	<li style="font-weight: 400">Після того, як ментор приймає або відхиляє ваше запрошення, всі члени команди отримують електронного листа. Якщо він приймає запрошення, ви можете увійти на свою командну сторінку на<a href="https://my.technovationchallenge.org/" target="_blank"> my.technovationchallenge.org </a>і побачити адресу електронної пошти вашого наставника. Ви можете відправити йому / їй електронного листа, щоб організувати свою першу зустріч! Ваш лист може виглядати наступним чином:</li>
</ol>
<table style="background-color: #ffffff;margin-left: auto;margin-right: auto" width="75%">
<tbody>
<tr>
<td align="left">Шановний/-на [Ім'я ментора],

Дякуємо, що прийняли запрошення бути нашим Technovation наставником. Ми з нетерпінням чекаємо початку нашої спільної роботи над розробкою мобільного додатку і бізнесу за допомогою Technovation! Наша команда, як правило, зустрічається в [такий день тижня] з [такого часу] до [такого час] в/на [місце, де ви зустрічаєтесь або онлайн]. Ми сподіваємося, що ви зможете приєднатися до нас на нашій наступній зустрічі, або ми можемо обрати новий час, який буде зручнішим для вас!

З нетерпінням чекаємо нашої зустрічі!

З повагою,

[Назва вашої команди]</td>
</tr>
</tbody>
</table>
<ul>
<ul>
 	<li>
<ul>
 	<li style="text-indent: -1em"> →Якщо ви не отримаєте відповіді, будте наполеглевими. Відправте йому ще одного листа або звертайтеся до інших наставників, поки не знайдете підходящого.</li>
</ul>
</li>
</ul>
</ul>
<blockquote>
<p style="text-align: center">“Зібратися разом - це початок, залишатися разом - це прогрес, працювати разом - це успіх”</p>
</blockquote>
<p style="text-align: right">– Генрі Форд, засновник Ford Motor Company</p>

<h3>Запросіть місцевого ментора</h3>
<strong>Якщо вам не вдалося знайти наставника в вашій місцевості через<a href="http://my.technovationchallenge.org" target="_blank"> my.technovationchallenge.org</a>, не хвилюйтеся!</strong>

Ментором може бути будь-хто із дорослих, хто може підтримати вашу команду в розробці мобільного додатку і бізнесу за допомогою Technovation. Найважливіше щоб наставник мав час на регулярну роботу над проектом і міг допомогти вам в роботі за навчальним планом. Йому не обов'язково мати навички, необхідні для побудови бізнесу, але він повинен бути готовим вчитися разом з вами і вашою командою.

Ось деякі кроки, які ви можете здійснити, щоб знайти наставника в вашій громаді:

<strong>Зв'яжіться з місцевими групами за інтересами в вашому районі</strong>
Пошукайте в Інтернеті групи, що зосереджені навколо питання жінок в ІТ. Пошукайте на <a href="https://www.meetup.com/" target="_blank">meetup.com</a> або в соціальних мережах, щоб знайти групи жінок, які вже зацікавлені в цій темі. Університети і групи для жінок-професіоналів в технологіях або інженерії часто мають місцеві відділення. Ось деякі, з яких ви можете почати пошук: <a href="http://societyofwomenengineers.swe.org/" target="_blank">SWE</a> (The Society of Women Engineers[Товариство жінок-інженерів]),<a href="http://www.ieee.org/membership_services/membership/women/index.html" target="_blank"> IEEE Women in Engineering</a> [Жінки в інженерії]), і <a href="http://sites.nationalacademies.org/pga/cwsem/index.htm" target="_blank">CWSEM</a> (The Committee for Women in Science Engineering and Math[Комітет у справах жінок в науковій інженерії та математиці]), і <a href="http://girlsintech.org/" target="_blank">Girls in Tech</a>[Дівчата в сфері технологій]. Можете також поцікавитись в місцевих університетах, де є факультет прикладної математики, щодо подібних груп.

<strong>Дослідіть компанії в вашому регіоні.</strong>
Чи є в вашому регіоні які-небудь великі компанії, ІТ-компанії? Деякі з них мають відділи, що займаються поширенням інформації про компанію, і які часто шукають можливості волонтерської роботи для своїх співробітників. Спробуйте використати шаблон електронного листа (нижче) або написати власного, щоб зв'язатися з цими компаніями. Пам'ятайте, що наставники можуть мати спеціалізацію в різноманітних сферах, від маркетингу і фінансів до розробки програмного забезпечення і мобільних додатків.

<strong>Зверніть увагу на старт-ап середовище в вашій громаді.</strong>
Молоді нові компанії також є чудовою можливістю для пошуку ментора. У деяких містах навіть є карти або списки, які дозволяють відслідковувати нові компанії. В вашій місцевості можуть бути tech-інкубатори, бізнес-інкубатори (будівлі, що надають простір та ресурси новітнім технологічним компаніям). Ви також можете дізнатися, чи проводяться в вашому районі хакатони або Startup Weekend події, де ви могли б знайти наставника.

<strong>Опублікуйте повідомлення у соціальних мережах</strong>
Нехай всі знають, що ви шукаєте ментора! Багато команд знаходили ментора просто розмістивши онлайн оголошення про пошук tech-наставника. Ви можете почати з ретвіту<strong><a href="https://twitter.com/technovation/status/780603138285957123" target="_blank"> цього посту</a></strong>, щоб поділитися вашим натхненням з іншими.
<h3>Мозковий штурм</h3>
Пригадайте інші середовища, де є можливісь знайти наставників, які б підтримали вас, такі як:
<ul>
 	<li>Бібліотеки</li>
 	<li>Школи</li>
 	<li>Ваша сім'я</li>
 	<li>Громадські центри</li>
</ul>
Тепер у вас є чудовий список людей і груп, до яких можна звернутись з проханням, щоб вони стали вашим ментором!

<b>Почніть запрошення</b>
Як і при наборі дівчат до своєї команди, ви можете використовувати ці ресурси для запрошення ментора:
<ul>
 	<li style="font-weight: 400"><strong><a href="https://www.youtube.com/watch?v=YDrqtNE1ARI" target="_blank">Мотиваційне відео</a></strong><em> Повний документальний фільм CodeGirl доступний на Netflix</em></li>
 	<li style="font-weight: 400">Рекрутингові флаєри: <strong><a href="http://www.technovationchallenge.org/wp-content/uploads/2016/09/Flyer-Recruitment_Mentor.pdf" target="_blank">Англійською</a></strong> або<strong><a href="http://www.technovationchallenge.org/wp-content/uploads/2016/09/Flyer-Recruitment_Mentor-editable.pdf" target="_blank"> доступні для редагування</a> </strong><em>(редагуйте за допомогою безплатної програми<a href="https://get.adobe.com/reader/" target="_blank">Adobe Reader</a>)</em></li>
 	<li style="font-weight: 400"><a href="http://www.technovationchallenge.org/wp-content/uploads/2016/09/Tech-MarketingBooklet.pdf" target="_blank"><strong>Інформаційний буклет</strong> Technovation</a></li>
 	<li style="font-weight: 400">Особиста історія про те, чому ви вирішили приєднатися до Technovation. Поділіться своїм натхненням!</li>
</ul>
Пам'ятайте:
<ul>
 	<li style="font-weight: 400">Просіть контактну інформацію (ім'я та адреса електронної пошти) в зацікавлених, щоб ви могли їм надіслати більш детальну інформацію та посилання для реєстрації: <a href="https://my.technovationchallenge.org/" target="_blank"> my.technovationchallenge.org</a></li>
 	<li style="font-weight: 400">Проявіть свій ентузіазм!</li>
</ul>
<b>Зразок листа для зв'язку з компаніями</b>
Ви також можете використовувати цей зразок для зв'язку з місцевими підприємствами або організаціями, які можуть допомогти вам знайти потенціального ментора. Не забудьте відредагувати цього листа, перш ніж відправите його!

&nbsp;
<table style="background-color: #ffffff;margin-left: auto;margin-right: auto" width="75%">
<tbody>
<tr>
<td align="left">Шановні [назва компанії],

Доброго дня! Я навчаюся в школі ________. Пишу вам, щоб розповісти про некомерційну освітню програму під назвою Technovation, яка має на меті надихнути жінок на роботу в сфері технологій і підприємництва. Я організовую клуб Technovation в моїй школі, і шукаю жінок-професіоналів в сфері технологій, які б мали бажання підтримати нас в якості наставника. Я вирішила, звернутися до вашої компанії і дізнатися, чи зможу я зацікавити когось з ваших співробітників-жінок стати волонтерами в нашій програмі.

У проекті Technovation дівчата працюють в командах над розробкою мобільних додатків, проводять маркетингові дослідження, складають бізнес-плани, а також роблять презентацію для отримання фінансування. Кожна команда працює з ментором/наставником зі сфери технологій. Цей курс завершується Technovation World Pitch Summit, де команди змагаються за грошовий приз, щоб створити свою компанію і випустити свій мобільний додаток на ринок.

Мета Technovation - дати дівчатам можливість побачити себе не тільки в якості користувачів технологій, але і в якості винахідників, дизайнерів, розробників та підприємців.

Чи могли б ви скерувати мене до відповідної людини у вашому офісі?
Дуже дякуємо за ваш час!

З повагою,

[Вставити ім'я]
[Вставити посилання на профіль з соцмереж]</td>
</tr>
</tbody>
</table>
Підказка: Майте на увазі, що ваш профіль в соціальних мережах має бути таким, який говорить про ваші інтереси, вподобання та роботу в команді Technovation.
Після того, як ви знайшли вашого наставника, попросіть його відвідати<a href="https://my.technovationchallenge.org/" target="_blank"> my.technovationchallenge.org</a> і завершити свою реєстрацію. Після того, як ментора зареєстровано, ви можете запросити його до вашої команди, використовуючи<strong><a href="#findmentor"> наведені кроки</a></strong>.
<h3>Познайомтеся зі своєю командою</h3>
Тепер, коли у вас є наставник, ви і ваша команда можете почати працювати над формуванням командного духу! Це може включати в себе будь-що - від прогулянки разом, гри-знайомства до серйозної розмови. Для успіху команди важливо будувати відносини поза розробкою вашої програми і компанії. Можливо будуть часи, коли вам буде нелегко знайти спільну мову. Тому важливо закласти міцний фундамент в ваших командних відносинах, щоб ви знали, як знайти підхід один до одного в складних ситуаціях.

Ось <strong><a href="http://www.teampedia.net/wiki/index.php?title=Main_Page" target="_blank">чудовий ресурс</a></strong> для пошуку ігор для тімбілдингу (побудови та зміцненні команди), які ви можете використати, щоб дізнатися більше один про одного. Для початку ви могли б:
<ul>
 	<li style="font-weight: 400">Провести <strong><a href="http://www.teampedia.net/wiki/index.php?title=Category:Name_Games" target="_blank">гру в імена</a></strong> (якщо ви ще не знаєте ім'я кожного з членів команди).</li>
 	<li style="font-weight: 400">Виконати<strong><a href="http://www.teampedia.net/wiki/index.php?title=Category:Icebreakers/Warmups" target="_blank"> розминку</a></strong>, щоб узнати один одного трохи краще.</li>
 	<li style="font-weight: 400">Потім, звернутися до більш глибокого<strong><a href="http://www.teampedia.net/wiki/index.php?title=Category:Communication" target="_blank"> спілкування</a></strong> і<strong><a href="http://www.teampedia.net/wiki/index.php?title=Category:Collaboration" target="_blank"> діяльності, направленої на згуртування</a></strong> вашої команди.</li>
 	<li style="font-weight: 400">Можна навіть спробувати веселі практичні завдання на вирішення задач, такі як <strong><a href="http://www.tomwujec.com/design-projects/marshmallow-challenge/" target="_blank"> це</a></strong>!</li>
</ul>
На вказаних вище ресурсах можна знайти безліч завдань та ігор. Ви також могли б призначити одного з членів команди для проведення гуртотворної або розминочної діяльності на початку кожної командної зустрічі. Таким чином, ви можете продовжувати свій розвиток як команди протягом усього навчального року з Technovation!

Якщо наразі вам все ще не вдалося знайти ментора, не опускайте рук! Є багато команд, які успішно працюють за навчальним планом Technovation самі (і деякі з них потрапляють до фіналу на World Pitch!).
<h3>Готові рухатися далі?</h3>
Тепер ви готові до наступного кроку - Генерації ідей!

<a href="/?p=16828" target="_blank">
<strong>Генерація ідей</strong>
</a>
