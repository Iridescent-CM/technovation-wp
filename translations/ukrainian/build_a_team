<h1>Створення команди</h1>
<ul>
<li><strong><a href="#getstarted">З чого почати?</a></strong></li>
<li><strong><a href="#recruit">Набір команди</a></strong></li>
<li><strong><a href="#consent">Згода батьків/опікунів</a></strong></li>
<li><strong><a href="#createteam">Створення команди</a></strong></li>
<li><strong><a href="#jointeam">Приєднання до команди</a></strong></li>
</ul>
<h2>Мета навчання</h2>
<p>У цьому розділі ви дізнаєтеся, як ...</p>
<ul>
<li style="font-weight: 400">Набрати команду Technovation</li>
<li style="font-weight: 400">Створити команду на my.technovationchallenge.org</li>
<li style="font-weight: 400">або приєднатися до команди на my.technovationchallenge.org</li>
</ul>
<h3></h3>
<h3>З чого почати?</h3>
<p><b>Зареєструвалися на сайті Technovation? Що далі?</b><br />
В ході Technovation, ви повинні будете:</p>
<ul>
<li style="font-weight: 400">Визначити проблему в вашій громаді, яку будете вирішувати</li>
<li style="font-weight: 400">Розробити мобільний додаток для вирішення цієї проблеми</li>
<li style="font-weight: 400">Почати будувати свій бізнес</li>
<li style="font-weight: 400">І, нарешті, презентувати свій бізнес широкій громадськості</li>
</ul>
<p>Ми вважаємо, що краще взяти участь в Technovation в команді. Команди можуть мати до 5 дівчат, віком від 10 до 18, і 1 або 2 ментора (які можуть бути батьками, вчителями, позашкільними координаторами або професіоналами в сфері ІТ чи підприємництва).</p>
<p>Якщо у вас вже є команда, чудово! Ви можете відразу перейти до підрозділу <strong><a href="#createteam">"Створити команду "</a></strong> цього вступного розділу.</p>
<p>Якщо у вас ще немає команди, не хвилюйтеся! Ми підкажемо вам, які кроки необхідно зробити для успішного набору команди в вашій місцевості, або приєднання до команди на <a href="https://my.technovationchallenge.org/" target="_blank">my.technovationchallenge.org.</a></p>
<blockquote>
<p><em>"Повір, що ти можеш, і ти на півдорозі."</em></p>
</blockquote>
<p>- Теодор Рузвельт, 26-й президент Сполучених Штатів Америки</p>
<h3>Наберіть команду Technovation</h3>
<p><strong>Давайте почнемо з того, що ми знаємо:</strong></p>
<ul>
<li style="font-weight: 400">Ви зацікавлені в участі в Technovation.</li>
<li style="font-weight: 400">У вас також є інтереси поза Technovation.</li>
<li style="font-weight: 400">Technovation може об'єднати ці інтереси за допомогою інформаційних технологій, кодування і створення бізнесу.</li>
<li style="font-weight: 400">При формуванні команди, корисно знайти товаришів по команді з широким розмаїттям ідей та навичок, щоб допомогти привнести більше різних точок зору до проекту.</li>
</ul>
<p>Давайте знайдемо більше дівчат, які зацікавлені працювати разом, щоб створити щось значуще!</p>
<h3>Мозковий штурм</h3>
<p><strong><a href="http://www.technovationchallenge.org/wp-content/uploads/2016/09/TeamMemberBrainstorm-1.pdf" target="_blank">Заповніть цю таблицю</a></strong>, що допоможе визначити людей та організації у вашій громаді, які можуть допомогти вам створити команду.</p>
<p><b>Почніть набирати команду</b><br />
Ви можете поділитися цими ресурсами з людьми і групами зі свого списку, щоб знайти потенціальних учасниць:</p>
<ul>
<li style="font-weight: 400"><strong><a href="https://www.youtube.com/watch?v=YDrqtNE1ARI" target="_blank">Надихаюче відео</a></strong><em> (Повний документальний фільм CodeGirl доступний на сайті Netflix)</em></li>
<li style="font-weight: 400">Рекрутингові флаєри:<strong> <a href="http://www.technovationchallenge.org/wp-content/uploads/2016/09/Flyer-Student-MWC.pdf" target="_blank">готові флаєри англійською</a> </strong>або <strong><a href="http://www.technovationchallenge.org/wp-content/uploads/2016/09/Flyer-Student-editable.pdf" target="_blank">доступні для редагування</a></strong> <em> (редагуйте, використовуючи безплатну програму <a href="https://get.adobe.com/reader/" target="_blank">Adobe Reader</a>)</em></li>
<li style="font-weight: 400"><a href="http://www.technovationchallenge.org/wp-content/uploads/2016/09/Tech-MarketingBooklet.pdf" target="_blank"><strong>Інформаційний буклет</strong> Technovation</a></li>
<li style="font-weight: 400">Особиста історія про те, чому ви вирішили приєднатися до Technovation. Поділіться своїм натхненням!</li>
</ul>
<p>Що потрібно мати на увазі:</p>
<ul>
<li style="font-weight: 400">Підкресліть, що дівчатам не обов'язково мати технічний досвід для участі в проекті.</li>
<li style="font-weight: 400">Переконайтеся, що ви збираєте контактну інформацію (ім'я та адреси електронної пошти), щоб ви могли надіслати більш детальну інформацію та посилання для реєстрації:<a href="https://my.technovationchallenge.org/" target="_blank">my.technovationchallenge.org</a></li>
<li style="font-weight: 400">Проявіть свій ентузіазм!</li>
</ul>
<p>Ви також можете:</p>
<table>
<tbody>
<tr>
<td width="50%">
<ul>
<li style="font-weight: 400">Організувати стіл під час обідньої перерви, за яким ви зможете поділитися інформацією про Technovation з ученицями вашої школи.</li>
<li style="font-weight: 400">Запитати дозволу вчителя, провести презентацію на 5 - 10 хвилин в класі, використовуючи вищевказані ресурси з інформацією про Technovation (вчителі математики, фізики, інформатики, робототехніки або кодування будуть особливо раді підтримати вас!)</li>
<li style="font-weight: 400">Організувати після школи інфо-сесії для зацікавлених дівчат.</li>
<li style="font-weight: 400">Організувати захід з профорієнтації за участю бізнес-професіоналів, де вони зможуть поділитися історіями зі своєї кар'єри із зацікавленими ученицями. Вони можуть розповісти про свій кар'єрний шлях в сфері ІТ та бізнесу і закликати дівчат приєднатися до Technovation, щоб вони змогли відчути, як воно - працювати в STEM і створювати нові продукти.</li>
</ul>
</td>
<td>
<ul>
<li style="font-weight: 400">Запитати вчителів, чи могли б вони зарахувати додатковий бал для учениць, які беруть участь в Technovation</li>
<li style="font-weight: 400">Звернутися до батьків в індивідуальному порядку, через групи, такі як батьківський комітет, або через шкільну газету, щоб вони заохочували своїх дочок брати участь.</li>
<li style="font-weight: 400">Презентувати Techovation в позашкільних учнівських групах таких як: клуб з роботехніки або інформатики, математичний клуб, арт- / дизайн-клуб, учнівська рада.</li>
<li style="font-weight: 400">Запитати шкільного адміністратора (завуча або директора школи), чи могли б ви провести презентацію Technovation на всешкільних зборах або засіданні кафедри.</li>
</ul>
</td>
</tr>
</tbody>
</table>
<p>Після того як ви набрали команду, попросіть їх отримати підписану заяву про дозвіл від батьків і відвідати<a href="https://my.technovationchallenge.org/" target="_blank">my.technovationchallenge.org</a>, щоб завершити реєстрацію. Після того, як кожен з вас зареєструвався, ви можете створити свою команду! Якщо вам не вдалося набрати команду в вашій місцевості на основі вищезазначених порад, не хвилюйтеся! Ви також можете спробувати <strong><a href="#jointeam">приєднатися до існуючої команди</a>.</strong></p>
<h3>Отримайте дозвіл від батьків або опікуна</h3>
<p>Якщо у вас вже є підписаний дозвіл ви можете пропустити цей етап.</p>
<ol>
<li style="font-weight: 400">Увійдіть до <a href="https://my.technovationchallenge.org/signin" target="_blank">my.technovationchallenge.org/signin</a>. Це матиме такий вигляд:<br />
<img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/10/Slide1.jpg" alt="complete your profile page" width="650" /></li>
<li style="font-weight: 400">Переконайтеся, що у вас є дозвіл від ваших батьків/опікуна.
<ol type="i">
<li style="font-weight: 400">Ви можете відправити форму вашим батькам або опікуну з панелі управління.</li>
<li style="font-weight: 400">Будь ласка, попросіть їх перевірити свою електронну пошту і підписати дозвіл, щоб ви мали доступ до платформи.</li>
<li style="font-weight: 400">Якщо ви ввели електронну пошту ваших батьків неправильно, ви можете:
<ol type="a">
<li style="font-weight: 400">Ще раз перевірити електронну адресу з панелі управління.</li>
<li style="font-weight: 400">Або ви можете змінити адресу на вкладці "Мій обліковий запис" у верхній частині сторінки.</li>
<li style="font-weight: 400">Після того, як електронна адреса зміниться, нову форму автоматично буде відправлено на нову адресу.</li>
</ol>
</li>
</ol>
<p><img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/10/Slide2.jpg" alt="update parent/guardian email" width="650" /></li>
<li style="font-weight: 400">Після того, як ваші батьки підписали форму, ви отримаєте електронного листа, з повідомленням, що можна продовжити заповнювати вашу анкету.</li>
</ol>
<h3>Створіть команду</h3>
<p>Якщо ви хочете<strong><a href="#jointeam"> приєднатися до існуючої команди</a></strong>, ви можете пропустити цей крок.</p>
<ol>
<li style="font-weight: 400">Після того, як ви відправили форму згоди батьків / опікуна (вище), увійдіть до<a href="https://my.technovationchallenge.org/signin" target="_blank"> my.technovationchallenge.org/signin</a>.</li>
<li style="font-weight: 400">Натисніть кнопку "Створити команду" у верхній частині сторінки або в розділі "Створити або приєднатися до команди" на панелі управління:<br />
<img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/10/Slide3.jpg" alt="select create a team" width="650" /></li>
<li style="font-weight: 400">Вас буде направлено на цю сторінку:<br />
<img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/09/Slide2_v2.jpg" alt="create a team form" width="650" /></li>
<li style="font-weight: 400">Заповніть надану на сторінці форму, вписавши:
<ol type="i">
<li style="font-weight: 400">Назву команди</li>
<li style="font-weight: 400">Опис вашої команди і як ви знайшли одне одного. Якщо ви все ще в пошуку учасників, було б чудово вказати яких членів команди ви шукаєте.</li>
</ol>
</li>
<li style="font-weight: 400">Потім натисніть кнопку "Створити команду" [“Create Team”] в нижній частині сторінки. Сторінка команди буде виглядати так, як показано на зразку для команди Team Panda Savers:<br />
<img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/09/Slide3_v2.jpg" alt="example: team panda savers" width="650" /></li>
<li style="font-weight: 400">Тепер ви можете запросити більше учасників приєднатися до вашої команди!
<ol type="i">
<li style="font-weight: 400">Додайте фото членів вашої команди чи фотографію, яка представляє вашу команду.</li>
<li style="font-weight: 400">Вкажіть чи можуть інші учасниці надсилати запит на приєднання до вашої команди.</li>
<li style="font-weight: 400">Вкажіть чи можуть ментори надсилати запит на приєднання до вашої команди.</li>
<li style="font-weight: 400">Якщо ваша команда більше не приймає заявок від учасниць чи менторів, будь ласка, відвідайте цю сторінку і зніміть позначки з відповідних полів, щоб не отримувати зайвих запитів</li>
</ol>
<p><img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/09/Slide17.png" alt="accept team member request" width="650" /></li>
<li style="font-weight: 400"><em>Пам'ятайте,</em> що ви можете мати тільки 5 членів команди. Ви можете відкликати запрошення за допомогою кнопки "Відкликати" [“Revoke”] поруч з адресою електронної пошти, в зеленому полі.</li>
</ol>
<h3>Приєднайтесь до команди</h3>
<p>Якщо вам не вдалося набрати команду, не хвилюйтеся! Ви також можете спробувати приєднатися до місцевої або віртуальної команди на my.technovationchallenge.org.<br />
Все, що вам потрібно зробити, це виконати наступні кроки:</p>
<ol>
<li style="font-weight: 400">Натисніть кнопку "Приєднатися до команди" [‘’Join a Team”] у верхній частині сторінки або в розділі "Створити або приєднатися до команди" [“Create or join a team”] на панелі управління:<br />
<img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/10/Slide4.jpg" alt="join a team" width="650" /></li>
<li style="font-weight: 400">Вам буде показаний список команд в радіусі 50 миль від вас, які все ще шукають нових членів. Ви також можете налаштувати фільтри зліва на відображення команд з інших міст, які могли б вас зацікавити. Наприклад:<br />
<img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/09/Slide4_v2.jpg" alt="teams looking for members page" width="650" /></li>
<li style="font-weight: 400">Ви можете натиснути на назву кожної з команд, щоб дізнатися трохи більше про них.
<ol type="i">
<li style="font-weight: 400"><strong>ВАЖЛИВО!</strong>The <strong>Вікова група</strong> команди вказана під назвою команди. До Старшої Групи [Senior] входять команди, в яких хоча б одному з учасників виповниться 15 років до 1 серпня 2017 року. До Mолодшої Групи [Junior] входять команди з усіма членами віком до 15 років на 1 серпня 2017 року.</li>
<li style="font-weight: 400">Ви також побачите опис команди.</li>
<li style="font-weight: 400">Нарешті, ви побачите список членів команди і менторів. Відображатися будуть тільки імена.</li>
</ol>
<p><img style="margin: 10px;padding: 1px;border: 1px solid #cccccc" src="http://www.technovationchallenge.org/wp-content/uploads/2016/09/Slide13.jpg" alt="check to see if a team is a good fit" width="650" /></li>
<li style="font-weight: 400">Якщо команда вам підходить, відправте запит на прєднання до неї, натиснувши "Подати заявку" “[Request to Join[team name]]” в верхній частині сторінки.</li>
<li style="font-weight: 400">Команда отримає повідомлення про ваш запит електронною поштою.</li>
<li style="font-weight: 400">Ви отримаєте електронного листа, коли команда прийме або відхилить вашу заявку.
<ol>
<li style="font-weight: 400">Якщо вас буде прийнято, ви можете знову увійти до<a href="https://my.technovationchallenge.org/" target="_blank"> my.technovationchallenge.org</a> і натиснути на вкладку "Моя команда" [“My Team”] у верхній частині сторінки.<br />
Ви побачите таку ж сторінку команди, як і раніше, але цього разу ви побачите повне ім'я кожного члена команди і адресу електронної пошти. Ви можете зв'язатися з ними, щоб допомогти організувати вашу першу зустріч.</li>
<li style="font-weight: 400">Якщо команда відхилила вашу заявку, не хвилюйтеся, є багато інших, що шукають товаришів по команді. Цілком можливо, що команда, до якої ви хотіли приєднатися, вже має достатньо членів, або вони вирішили рухатися вперед з менш ніж п'ятьма учасниками. Важливо не зупинятись на цьому, а продовжувати надсилати заявки. Ви можете повторювати кроки 3-6, поки не знайдете команду, яка вам підходить.</li>
</ol>
</li>
</ol>
<blockquote>
<p>"Єдність є сила ... в командній роботі та співпраці, дивовижні речі можуть бути досягнуті."</p>
</blockquote>
<p>- Метті Дж.T. Штепанек, американський поет і адвокат миру</p>
<h3>Готові рухатися далі?</h3>
<p>В наступному розділі ми розглянемо, як знайти ментора!</p>
<p><a href="http://www.technovationchallenge.org/curriculum/post-16772-2/" target="_blank"><br />
Find a Mentor<br />
</a></p>

