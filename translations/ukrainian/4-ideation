<h1>Ideation</h1>
<h3>Визначення проблеми.</h3>
<ul>
 	<li><strong><a href="#needs">Потреби громади</a></strong></li>
 	<li><strong><a href="#act1">Захід:Документування громади</a></strong></li>
 	<li><strong><a href="#act2">Захід: Наша громада</a></strong></li>
 	<li><strong><a href="#themes">Теми 2017 року</a></strong></li>
 	<li><strong><a href="#act3">Вправа: Вибір проблеми </a></strong></li>
 	<li><strong><a href="#act4">Вправа: Мозковий штурм</a></strong></li>
 	<li><strong><a href="#whatisproblemstatement">Постановка проблеми</a></strong></li>
 	<li><strong><a href="#createstatement">Створення постановки проблеми</a></strong></li>
</ul>
<h2>Мета навчання</h2>
У цьому розділі ви навчитеся
<ul>
 	<li style="font-weight: 400">Розуміти потреби вашої громади і збирати докази проблем, які в ній існують</li>
 	<li style="font-weight: 400">Вибрати проблему для вирішення і узгодити її з основними напрямками роботи Technovation у 2017 році</li>
 	<li style="font-weight: 400">Генерувати ідеї для вирішення цієї проблеми, які будуть задовільняти потребам вашої громади</li>
 	<li style="font-weight: 400">Чітко визначити задачу, яку ваша команда буде вирішувати</li>
</ul>
<h3>Розуміння потреб громади</h3>
Вітаємо! Ви зареєструвалися для участі в Technovation і ви та ваша команда повні ентузіазму для вирішення проблем в вашій громаді, шляхом розробки мобільного додатку. Ваша команда може мати або ще не мати ідеї, про те, яку задачу вирішувати. У будь-якому випадку, давайте розглянемо, як ми зазвичай підходимо до вирішення проблем і прийняття рішень.

Пошук ідеї для вашого мобільного додатку вимагає від вас визначити потреби вашої громади. Іноді люди у вашій громаді автоматично реагують на проблеми, які вони мають, і не бачать, що існують більш ефективні рішення. Вашим завданням буде дослідити світ навколо вас і уважно слідкувати за вашою громадою. Ви будете збирати результати спостережень і докази, які згодом будуть використані, щоб довести, що ваша команда знайшла найбільш ефективне вирішення проблем громади.

Але спочатку, наскільки добре ви знаєте свою громаду? Ви можете жити в одній місцевості протягом тривалого часу. Однак там може відбуватися багато того, про що ви нічого не знали! Наступні два заходи допоможуть вам дізнатися більше про те, чим живе ваша громада.

&nbsp;
<h3>Захід: Документування громади</h3>
<em>За бажанням</em>

Цей захід допоможе вам зібрати інформацію про вашу громаду та її характеристики, щоб ви могли краще зрозуміти її потреби, і займе приблизно 60 хвилин. Заздалегідь команда повинна вибрати конкретний район міста або місця, що представляють для них інтерес, і тоді обрати час, щоб піти туди і провести цей захід. Після цього вам потрібно буде знайти місце, де ви зможете записати відповіді на питання, а потім разом обговорити їх .

<strong>Що вам знадобиться:</strong>
<ul>
 	<li style="font-weight: 400">Ручки або маркери</li>
 	<li style="font-weight: 400">Папір для записів або цей<strong><a href="http://www.technovationchallenge.org/wp-content/uploads/2016/09/CommunityDocumentingWorksheet-4.pdf" target="_blank"> робочий зошит</a></strong></li>
 	<li style="font-weight: 400">Кліпборд (необов'язково, але непогано б мати)</li>
 	<li style="font-weight: 400">Камера (необов'язково, але також непогано б мати; ви можете використовувати камеру на телефоні)</li>
</ul>
<strong>Що ви будете робити:</strong>
<ol>
 	<li style="font-weight: 400">Відправляйтеся до місця, яке ваша команда вибрала для спостереження. Якщо у вас є робочий зошит, ви можете використовувати його для запису відповідей. В іншому випадку, запишіть на аркуші паперу місце дослідження. Будьте точними.</li>
 	<li style="font-weight: 400">Повільно обійдіть один раз місце дослідження і запишіть або сфотографуйте його основні конструкції (наприклад, церкви, магазини, будівлі, школи).</li>
 	<li style="font-weight: 400">Ще раз обійдіть місце дослідження, на цей раз звертаючи увагу на менш очевидні речі. Наприклад: громадський сад, ряди дерев, пустирі, рекламні щити. Якщо це можливо, використайте ваш мобільний телефон або фотоапарат, щоб зробити фотографію. На цей раз, запишіть не тільки що ви бачите, але і те, які звуки, запахи відчуваєте, як ви себе почуваєте.</li>
 	<li style="font-weight: 400">Після заходу, дайте відповідь на наступні питання:
<ul>
 	<li style="font-weight: 400">Що здивувало вас найбільше в громаді?</li>
 	<li style="font-weight: 400">Чи виявили ви які-небудь проблеми, що впливають на громаду? Якщо так, то на кого вони впливають і яким чином?</li>
 	<li style="font-weight: 400">Як ви думаєте, ця громада потребує допомоги у вирішенні цієї проблеми?</li>
 	<li style="font-weight: 400">Хто буде відповідальним за впровадження змін і яким чином?</li>
 	<li style="font-weight: 400">Як потреби громади можуть бути задоволені за допомогою технологій?</li>
</ul>
</li>
</ol>
Обговоріть, які спільні проблеми були помічені вашою командою. Чи були якісь несподіванки? На які проблеми суспільства ви звернули увагу? Чи є у вас фотографії, які можуть допомогти проілюструвати ваші спостереження? Чи має ваша команда думки щодо цих проблем? Які саме? Якими будуть ваші подальші кроки, щоб зібрати більше інформації? Чи можете ви поспілкуватися з людьми у вашому оточенні або громаді, щоб допомогти визначити і зрозуміти поширені проблеми?

Є й інші способи збору інформації. Ось ще один захід, що допоможе вам побачити громаду з іншого боку.
<h3>Захід: Наша громада від А до Я</h3>
<em>За бажанням</em>

<em>Примітка: Якщо ментор бере участь, він допоможе вирішити, чи потрібно команді зібрати більше інформації про громаду або задачу, яку вони будуть вирішувати.</em>

<img src="http://www.technovationchallenge.org/wp-content/uploads/2016/09/image00-3-1024x462.png" alt="image00" width="1024" height="462" />

Іншим способом краще зрозуміти громаду є пошук слів, які найкраще описують її. Після того, як ви обговорили ваші спостереження з заходу щодо документування громади, ви також можете спробувати цей метод. Це буде весело!

<strong>Що вам знадобиться:</strong>
<ul>
 	<li style="font-weight: 400">Напишіть на дошці ряд букв від A до Я для кожного члена команди. Або можете зробити це на аркуші паперу - один аркуш паперу на учасницю.</li>
 	<li style="font-weight: 400">Маркер або ручка на кожного члена команди</li>
</ul>
<strong>Що ви будете робити:</strong>
<ol>
 	<li style="font-weight: 400">Кожен член команди повинен записати одне слово, яке описує громаду на кожну з літер алфавіту (наскільки це можливо) як можна швидше. А щоб було цікавіше, ви можете перетворити це на змагання. Не потрібно думати над словами надто довго, це має бути спонтанно.</li>
 	<li style="font-weight: 400">Після цього, всі члени команди читають слова, які було утворено під час цієї діяльності і обговорюють їх. Чи було щось спільне? Чи є щось несподіванкою? Яку нову інформацію вдалося виявити під час цієї діяльності, яку не було виявлено під час огляду місцевості?</li>
</ol>
<strong>Що далі?</strong>

Коли ви зібрали достатньо інформації та підтверджень щодо проблем і тем, що хвилюють вашу громаду, ви і ваша команда повинні вирішити, які з них є найважливішими. Тоді ви можете вирішити над якою з проблем ви будете працювати. Перед тим, як це обговорення відбудеться, давайте поглянемо на теми, на які Technovation пропонує учасницям звернути увагу цього року.
<h3><strong>Теми Technovation 2017</strong></h3>
У 2017 році командам буде запропоновано розробити рішення проблеми, яка потрапляє до одного з шести напрямків, які було визначено, керуючись Цілями Сталого Розвитку [Sustainable Development Goals (SDGs)] Організації Об'єднаних Націй.

Далі більш докладно описано кожен з цих напрямків роботи і деякі приклади цілей і завдань ООН на 2030 рік:

<strong><a href="https://sustainabledevelopment.un.org/sdg1" target="_blank">Бідність</a></strong>. До прикладу, викорінення бідності (вимірюється проживанням людини на $ 1,25 в день), впровадження систем соціального захисту для кожного і забезпечення рівного доступу до економічних ресурсів для чоловіків і жінок.

<strong><a href="https://sustainabledevelopment.un.org/sdg13" target="_blank">Навколишнє середовище</a></strong>. До прикладу, підвищення рівня освіти та інформованості про кліматичні зміни та забезпечення швидкої відновлюваності в умовах небезпек, спричинених кліматичними змінами в усіх країнах. Якщо ви звернете увагу на дві інші суміжні категорії:<strong><a href="https://sustainabledevelopment.un.org/sdg14" target="_blank"> Життя під водою</a></strong> і<strong><a href="https://sustainabledevelopment.un.org/sdg15" target="_blank"> Життя на суші</a></strong>, ви знайдете більше ідей.

<strong><a href="https://sustainabledevelopment.un.org/sdg16" target="_blank">Мир</a></strong>. До прикладу, значне скорочення масштабів насильства, припинення жорстокого поводження з дітьми, зниження рівня корупції та хабарництва, забезпечення рівного доступу до правосуддя для всіх, а також забезпечення доступу громадськості до інформації.

<strong><a href="https://sustainabledevelopment.un.org/sdg5" target="_blank">Рівність</a></strong>. До прикладу, припинення будь-яких форм дискримінації щодо дівчат і жінок у всьому світі, усунення всі шкідливих практик, такої, як ранні та примусові шлюби, поширення використання технологій з метою сприяння розширенню прав і можливостей жінок, забезпечення загального доступу до репродуктивних прав, а також забезпечення повної і ефективної участі для жінок і рівних можливостей для лідерства.

<strong><a href="https://sustainabledevelopment.un.org/sdg4" target="_blank">Освіта</a></strong>. До прикладу, забезпечення всебічної і рівноправної якісної освіти і сприяння можливості безперервного навчання для кожного.

<strong><a href="https://sustainabledevelopment.un.org/sdg3" target="_blank">Здоров'я</a></strong>. До прикладу, забезпечення здорового способу життя та підвищення добробуту для кожного, в усіх вікових групах; доступ до ефективних, якісних і доступних медикаментів та вакцин.
Ви можете дізнатися більше про Цілі Сталого Розвитку <strong><a href="https://sustainabledevelopment.un.org/?menu=1300." target="_blank">тут</a></strong>.
<h3>Вправа: Вибір проблеми</h3>
Тепер, коли ви виявили та зібрали інформацію про проблеми у вашій громаді і ознайомилися з напрямками роботи Technovation у 2017 році, настав час вибрати проблему, над якою ваша команда хотіла б працювати протягом проекту.

<strong>Що вам знадобиться:</strong>
<ul>
 	<li style="font-weight: 400">Папір для нотаток або стікери</li>
 	<li style="font-weight: 400">Ручки або маркери</li>
 	<li style="font-weight: 400">Якщо ви в віртуальній команді, ви можете використовувати<a href="http://www.ideaboardz.com"> ideaboardz</a>.</li>
</ul>
<strong>Що ви будете робити:</strong>
<ol>
 	<li style="font-weight: 400">Нехай кожен подумає над потребами громади і запише проблеми, які вони хотіли б вирішити на стікер, листок паперу, або noteсard на ideaboardz.com. Запишіть по одній ідеї на кожен стікер. Жодна ідея не є правильною чи неправильною. Не обмежуйте себе.
<ul>
 	<li style="font-weight: 400">На кожну проблему запишіть по два речення. Одне про те, чому ця проблема важлива і які є докази цього. Друге - про тих, кого стосується ця проблема і яким чином.</li>
</ul>
</li>
 	<li style="font-weight: 400">Приблизно через 15 хвилин, всі члени команди мають почепити свої замітки на дошку і розглянути, проговорити їх в групі.</li>
 	<li style="font-weight: 400">Обговоріть, чи є якісь закономірності. Ось деякі важливі питання, на які потрібно знайти відповіді:
<ul>
 	<li style="font-weight: 400">Чи дублюються деякі ідеї?</li>
 	<li style="font-weight: 400">Чи можуть деякі з ідей бути організовані за напрямками роботи Technovation 2017 року?</li>
 	<li style="font-weight: 400">Чи є проблеми настільки широкими, що їх буде нелегко вирішити за допомогою мобільного додатку? Якщо так, чи можуть вони бути розбиті на дрібніші проблеми?
<ul>
 	<li style="font-weight: 400">Пам'ятайте, що проблему необхідно буде вирішувати за допомогою мобільного додатку, тому вам необхідно буде якнайкраще використати функції, які доступні в мобільних технологіях, такі як GPS, камера, акселерометр, або розпізнавання голосу. Це питання буде обговорюватися далі, але непогано б мати цю інформацію на увазі на етапі вибору вашої проблеми.</li>
</ul>
</li>
</ul>
</li>
 	<li style="font-weight: 400">Тепер ваша команда повинна вибрати одну проблему, на якій ви зосередитесь. Перш ніж рухатися далі, ваша команда повинна переконатися, що ваша проблема відповідає одному з напрямків роботи Technovation 2017 року, які вказані вище.</li>
</ol>
<h3>Мозковий штурм</h3>
В кількох попередніх завданнях ви поділилися ідеями, щодо видів проблем, які ваша команда зацікавлена вирішувати. Тепер необхідно починати шукати технологічні рішення цих проблем, зокрема, рішення за допомогою мобільного додатку. Тут вам можуть згодитися кілька порад про те, як ефективно провести колективне обговорення.

<b>Мозковий штурм</b> є методом групової діяльності, яка призначена для генерування великої кількості ідей. Ось кілька порад для якісного мозкового штурму:
<ul>
 	<li style="font-weight: 400">Обов'язково записуйте всі ідеї, навіть божевільні (записувати бажано на дошці, фліпчарті або на ватмані на стіні)</li>
 	<li style="font-weight: 400">Не засуджуйте ідеї інших людей, або свої власні</li>
 	<li style="font-weight: 400">Складайте нові ідеї на основі ідей інших членів команди</li>
 	<li style="font-weight: 400">Використовуйте візуалізацію - ви можете малювати, замість записування слів</li>
 	<li style="font-weight: 400">Дайте кожному право висловитися - не перебивайте своїх товаришів (правило піднятої руки)</li>
 	<li style="font-weight: 400">Запишіть як можна більше ідей</li>
 	<li style="font-weight: 400">Будьте зосередженими</li>
</ul>
Наступне відео зі Стенфордської d.school демонструє приклади різних за ефективністю способів організації мозкового штурму, щоб ви могли краще зрозуміти цей процес.


<strong>Що вам знадобиться:</strong>
<ul>
 	<li style="font-weight: 400">Великий аркуш паперу або вайтборд</li>
 	<li style="font-weight: 400">Маркери</li>
</ul>
<strong>Що ви будете робити:</strong>
<ol>
 	<li style="font-weight: 400">Дайте собі близько 30 хвилин на генерування ідей разом. Рекомендується залучити до цієї діяльності вашого ментора, щоб він міг допомогти вам залишатися на вірному шляху.</li>
 	<li style="font-weight: 400">Перегляньте ідею, щоб впевнитися, що ви маєте користувача, він же людина або люди, яких ця проблема стосується. Подумайте про те, чи використовує ваше рішення особливості мобільних телефонів, такі як GPS, акселерометр, камера і т.д. Ви можете попросити свого наставника також розглянути цю ідею і поділитися своїми думками.</li>
 	<li style="font-weight: 400">Якщо команда погоджується з тим, що потреби користувачів будуть задоволені ідеєю додатка, і що рішення буде ефективно використовувати функції мобільного телефону, таких як GPS, акселерометр, камера і т.д., ви можете переходити до наступного кроку - постановка задачі, до якої ваша команда буде звертатися на протязі всього проекту.</li>
 	<li style="font-weight: 400">Якщо ваша команда не впевнена, що потреби користувачів будуть задоволені за допомогою додатка, або чи буде додаток хорошим вирішенням проблеми, то вашій команді необхідно повернутися до мозкового штурму, щоб обрати інше рішення, яке зможе ефективно використовувати функцій мобільного телефону. Було б добре заручитися допомогою свого наставника в цьому процесі.</li>
</ol>
<blockquote>
<p style="text-align: center">"Добре сформульована проблема - наполовину вирішена".</p>
</blockquote>
<p style="text-align: right">-Чарльз Кеттерінг, американський винахідник, інженер та бізнесмен</p>

<h3><strong>Що таке постановка проблеми?</strong></h3>
Тепер, коли є ідея для вашого проекту, ви можете почати працювати над <strong>постановкою проблеми</strong>. Це короткий запис, що пояснює проблему, яку ваша команда вирішує. Необхідно намітити основні факти, що стосуються проблеми, пояснити, чому ця проблема потребує вирішення, на кого впливає і яким чином, і представити її вирішення.

Дуже важливо писати постановку проблеми разом, як команда, щоб ви всі були згодні з нею, і залишалися зосереджені на проблемі, яку ви вирішуєте, під час просування у навчальній програмі. В іншому випадку ви можете працювати над чимось тільки щоб потім виявити, що воно не відповідає початковій меті!

Постановка проблеми повинна відповідати на 4 питання:
<ol>
 	<li style="font-weight: 400"><strong>Яка існує проблема</strong><strong>?</strong> В проектних термінах це також означає: яка існує потреба?</li>
 	<li style="font-weight: 400"><strong>На кого ця проблема впливає і яким чином?</strong> Це важливо, тому що люди, яких стосується ця проблема, будуть користувачами вашого додатку.</li>
 	<li style="font-weight: 400"><strong>Чому важливо цю проблему вирішити? </strong> Чому ця проблема важлива і чи є у вас достатньо підтвердження? Яка інформація у вас є щодо можливості вирішення цієї проблеми?</li>
 	<li style="font-weight: 400"><strong>Яким ви бачите рішення?</strong> Не обов'язково зараз писати розгорнуту відповідь, кількох речень достатньо, щоб дати загальну ідею того, як ця проблема буде вирішуватися.</li>
</ol>
Постановка проблеми не повинна займати більше абзацу. Ви, безумовно, можете досліджувати ваші ідеї і записувати їх, але як команда, ви повинні сформулювати вашу проблему разом.

<strong>Приклад: Discardious by Team Charis</strong>

Нижче наведено приклад постановки проблеми попередньої команди фіналістів Technovation. Ваша постановка проблеми буде так само відполірована в процесі дослідження і розвитку вашої ідеї:

"Калабар - густо заселене місто і результати показують, що 70% людей і підприємств там накопичують відходи, 95% використовують відкриті звалища, а 65% скидають відходи в стічні канави. Це призводить до неефективної утилізації відходів і антисанітарних умов для бізнесу і громади. Підприємці і домовласники мають щільний графік, який не дозволяє їм регулярно займатися утилізацією відходів, а служби з утилізації відходів не надто часто виконують свої зобов’язання. Наша команда пропонує забезпечити платформу для установ швидкого харчування, готелів і приватних осіб, що допоможе утилізувати їх відходи зручно і своєчасно. Ми забезпечимо візки для збору відходів, щоб знизити ризики, пов'язані зі здоров'ям, інформуватимемо громадян про вплив неправильної утилізації відходів, а також надаватимемо останні новини та поради з найкращої практики"

Ось демо додатку Discardious, який створила команда Charis.


У Discardious користувач може:
<ul>
 	<li style="font-weight: 400">Ввійти</li>
 	<li style="font-weight: 400">Вибрати місце для візка, для збору відходів поруч з ним</li>
 	<li style="font-weight: 400">Вибрати необхідну кількість сміттєвих баків</li>
 	<li style="font-weight: 400">Ввести адресу, куди будуть доставлені сміттєві баки</li>
 	<li style="font-weight: 400">Погодитися з умовами договору</li>
 	<li style="font-weight: 400">Повідомити про небезпеку шляхом введення локації, написавши коротке повідомлення, або сфотографувавши територію</li>
 	<li style="font-weight: 400">Отримати повідомлення про те, що звіт був записаний</li>
</ul>
<h3><strong>Складання постановки проблеми</strong></h3>
Тепер час зайнятися постановкою проблеми! Ось основний<strong><a href="http://www.technovationchallenge.org/wp-content/uploads/2016/09/CreateaProblemStatement.pdf" target="_blank"> шаблон</a></strong> (англ.)

Додаткові поради з написання постановки проблеми можна знайти тут:
<ul>
 	<li><a href="http://www.wikihow.com/Write-a-Problem-Statement">Wikihow: Write a Problem Statement</a></li>
 	<li><a href="http://grammar.yourdictionary.com/for-students-and-parents/tips-on-writing-a-problem-statement.html">Your Dictionary: Tips on Writing a Problem Statement</a></li>
</ul>
Коли ваша команда узгодила постановку проблеми, відправте її своєму ментору для зворотнього зв'язку.
