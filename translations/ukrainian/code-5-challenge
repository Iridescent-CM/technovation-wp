<ul>
 	<li><a href="#build">Створення паперового прототипу вашого додатку</a></li>
 	<li><a href="#test">Тестування вашого прототипу і збір відгуків користувачів</a></li>
</ul>
<h3 id="build"><strong>Створення паперового прототипу вашого додатку  </strong></h3>
Кожен дизайн має свій початок. Скечинг (створення замальовок) — це основна частина процесу створення дизайну і може вам допомогти прийняти основні рішення щодо того, що саме має бути в дизайні.  Це може бути проста замальовка на клаптику паперу. Добре, коли ви працюєте зі своїми первинними ідеями. Ви можете продемонструвати базову структуру вашого додатку і поексперементувати з кількома людьми. Попросіть їх проглянути прототип. Ви також можете випробувати різні кольори і де кнопки мають бути розміщені. Випробовуйте свої ідеї на папері. Це допоможе вам в майбутньому зекономити час, коли ви вирішите створювати цифровий прототип.

<strong>Що вам потрібно:</strong>
<ul>
 	<li style="font-weight: 400;">Роздруківки <a href="http://www.technovationchallenge.org/wp-content/uploads/2016/10/Prototype-worksheet.pdf" target="_blank">Mobile Sketching Template</a></li>
 	<li>Маркери</li>
</ul>
Додатково (не обов'язково):
<ul>
 	<li>Стікери</li>
 	<li>Клей</li>
 	<li>Ножиці</li>
 	<li>Стрічка</li>
 	<li>Журнали</li>
</ul>
<strong>Що ви робитимете:</strong>
<ol>
 	<li>Разом з командою зробіть замальовки кожного з екранів вашого додатку. Викладайте всі свої ідей, не засуджуйте, не відкидайте нічого поки. Згодом ви зможете задати запитання! Як тільки ви це зробили, подумайте над такими питаннями:
<ul>
 	<li>Який вигляд матиме перший екран?
<ul>
 	<li>Там буде лого? (Порада: Прогляньте свої улюблені додатки для натхнення)</li>
 	<li>Які кольори там будуть?</li>
</ul>
</li>
 	<li>Що стається, коли ви натискаєте на кнопку, щоб перейти на інший екран?</li>
 	<li>Який вигляд матиме кожен екран?</li>
 	<li>Як користувач буде переходити між екранами (навігація)?</li>
 	<li>Ви можете показати стрілочками, що і за чим буде відбуватись?</li>
</ul>
</li>
 	<li>Ось приклад паперового прототипу. Зауважте те, як стікери були використані, щоб показати, де користувач тисне на кнопки. В деяких випадках, замальовки розміщують внизу, щоб продемонструвати, куди користувач потрапить (наступний екран) після того, як натисне на кнопку.
Нагадуємо про MVP! Який найстисліший перелік функцій ви можете надати користувачу, щоб досягнути вашої цілі?

<img src="http://www.technovationchallenge.org/wp-content/uploads/2016/12/image00.png" alt="image00" width="486" height="552" /></li>
 	<li>Як тільки у вас є прототип, пройдіться по ньому, як користувач. Ви можете зробити фотографії, як це зроблено в відео або створити відео або gif. Тоді ви можете показати це стейкхолдерам, у яких брали інтерв'ю, випробувати свій прототип і отримати відгуки.</li>
</ol>
<h3 id="test"><strong>Тестування вашого прототипу і збір відгуків користувачів</strong></h3>
Тепер час ділитись прототипом вашого додатку і збирати відгуки! Пам'ятаєте ваших стейкхолдерів, з якими ви спілкувались? Ви дізнаєтесь тепер, чи ваш додаток відповідає їхнім потребам і очікуванням.

Ось веселе відео <a href="https://www.youtube.com/watch?v=V8LNDqMIapY" target="_blank">User Interface Design: Paper Prototyping Study</a> , яке можна подивитись для натхнення. Незважаючи на те, що прототип тут для iPhone, ідей така сама і для Android телефонів, планшетів.

<strong>Що вам потрібно:</strong>
<ul>
 	<li>Ваші замальовки</li>
 	<li>Роздруківка <a href="http://www.technovationchallenge.org/wp-content/uploads/2016/12/User-Testing-Worksheet.pdf" target="_blank">User Testing Worksheet</a></li>
 	<li>Якщо є: камера, ноутбук чи телефон, який може знімати відео</li>
</ul>
<strong>Що треба зробити:</strong>
<ol>
 	<li>Перефразуйте! Пройдіться різними сценаріями перед тим, як зустрітись зі стейкхолдерами і потренуйтесь представляти ваш прототип. Якщо під час підготовки виникли ідеї щодо покращення прототипу — зробіть це.</li>
 	<li>Якщо хочете, створіть demo відео. Може буде хорошою практикою для створення demo відео на Technovation Challenge!</li>
 	<li>Переговоріть з вашим ментором і поділіться своїм планом щодо розмови зі стейкхолдерами. Запитайте відгук.</li>
 	<li>Представте ваш прототип чи відео стейкхолдерам і запитайте їхнього відгуку. Що працювало добре, а що варто покращити на їхню думку?</li>
 	<li style="font-weight: 400;">Розпитайте їх, відповідно до <a href="http://www.technovationchallenge.org/wp-content/uploads/2016/12/User-Testing-Worksheet.pdf" target="_blank">User Testing Worksheet</a>. До прикладу, чи було щось незрозуміло користувачу з інтерфейсом. Яка функція, можливість була найпотрібнішою? Записуйте всі відповіді і відгуки.</li>
 	<li>Будьте вдячні за час та увагу стейкхолдерів, навіть якщо це негативні відгуки. Адже вони всі допоможуть зробити ваш додаток кращим! Якщо у вас є додаткові запитання, не соромтесь! Пам'ятайте, що це відгуки про ваш додаток, а не про вас особисто!</li>
 	<li>Напишіть листи тим, хто випробував ваш прототип, з подякою і зазначте, що якщо вони зацікавлені, то ви можете зустрітись пізніше, щоб відтестити вже цифровий прототип.</li>
 	<li>Просіть, щоб і ваші однолітки, і ментор теж завершили User Testing Worksheet!</li>
</ol>
